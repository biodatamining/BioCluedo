---
layout:     default
title:      BioCluedo
date:       2018-02-05
summary:    Introduction
categories: forensics
permalink: /
---

# BioCluedo

## Een lijk in de Schelde, een mysterie om te ontrafelen en een heleboel biologisch speurwerk...

![CSI Antwerpen]({{ "/afbeeldingen/csiantwerpen.jpg" | prepend: site.baseurl }})

<!---
![]({{ "/assets/img/csiantwerpen.jpg" | prepend: site.baseurl }})-->

Welkom in het hoofdkwartier van de BBS (Belgische Bio Speurneuzen). Wij zijn een uiterst gespecialiseerde eenheid van de gerechtelijke politie die te hulp schiet wanneer er nood is aan een bio-informatische invalshoek tijdens een forensisch onderzoek. Rechercheur Beirnaert heeft vandaag onze hulp ingeroepen om een raadselachtige zaak op te lossen: *het lichaam van een man, teruggevonden in de Schelde*. Samen met een team van forensische bio-informatica wetenschappers zullen we deze zaak proberen op te lossen!

## Wat zijn de feiten?

Rechercheur Beirnaert heeft de volgende feiten kunnen vaststellen:

- Op 28 januari 2018 omstreeks 07:34 werd er door een dokwerker een lichaam gesignaleerd in de haven van de Schelde ter hoogte van het Kanaaldok.
- De lokale politie werd ingeroepen en het lichaam werd getransporteerd naar het centrum voor gerechtelijke geneeskunde in het UZA voor een autopsie.
- Het betreft het lichaam van een man van middelbare leeftijd.
- Aan de staat van ontbinding te zien, lag het lichaam vermoedelijk al minstens 14 dagen in het water.
- Door de ontbinding zijn de uiterlijke kenmerken van de man quasi onherkenbaar geworden.
- Er werden geen duidelijke sporen van geweld of verwondingen gevonden.
- Verschillende stalen werden reeds afgezonderd voor DNA- en eventueel toxicologisch onderzoek.
- Verder macroscopisch en microscopisch onderzoek van het lichaam is nog lopend.

<!-- [Het werk kan beginnen, klik hier om te starten!]({{"/pairwise_alignment" | prepend: site.baseurl }}) -->
