---
layout:     default
title:      BioCluedo
date:       2017-02-01
summary:    Introduction
categories: forensics
---

# BioCluedo

## Een mysterie om te ontrafelen, een lijk in de Schelde en een heleboel biologisch speurwerk...

![](/afbeeldingen/csiantwerpen.jpg)

Welkom in het hoofdkwartier van de BBS (Belgische Bio Speurneuzen). Wij zijn een uiterst gespecialiseerde eenheid van de gerechtelijke politie die te hulp schieten wanneer er nood is aan een bio-informatische invalshoek tijdens een forensisch onderzoek. Rechercheur Beirnaert heeft vandaag onze hulp ingeroepen om een raadselachtige zaak op te lossen: *het lichaam van een man, teruggevonden in de Schelde*. Samen met de wetenschappers M. De Neuter en M. Moris zullen we deze zaak proberen te reconstrueren.

## Wat zijn de feiten?

Rechercheur Beirnaert heeft de volgende feiten kunnen vaststellen:

- Op 28 januari 2017 omstreeks 07:34 werd er door een dokwerker een lichaam gesignaleerd in de haven van de Schelde ter hoogte van het Kanaaldok.
- De lokale politie werd ingeroepen en het lichaam werd getransporteerd naar het centrum voor gerechtelijke geneeskunde in het UZA voor een autopsie. 
- Het betreft het lichaam van een man van middelbare leeftijd.
- Aan de staat van ontbinding te zien, lag het lichaam vermoedelijk al minstens 14 dagen in het water. 
- Door de ontbinding zijn de uiterlijke kenmerken van de man quasi onherkenbaar geworden.
- Er werden geen duidelijke sporen van geweld of verwondingen gevonden.
- Verschillende stalen werden reeds afgezonderd voor DNA- en eventueel toxicologisch onderzoek. 
- Verder macroscopisch en microscopisch onderzoek van het lichaam is nog lopend.

[//]: # [Het werk kan beginnen, klik hier om te starten!](https://biodatamining.github.io/BioCluedo/pairwise_alignment)